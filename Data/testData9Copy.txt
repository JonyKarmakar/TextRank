শতক হাঁকানো উদ্বোধনী ব্যাটার সিদরা আমিন যতক্ষণ ছিলেন, পাকিস্তানের জয়ের আশা ছিল। 
কিন্তু জয় থেকে ২০ রান দূরে নবম ব্যাটার হিসেবে তিনি ফিরতেই বাংলাদেশের মেয়েদের জয় বলতে গেলে নিশ্চিত হয়ে যায়। 
হ্যামিল্টনে আজ শেষ পর্যন্ত পাকিস্তানকে ৯ রানে হারিয়েছেন নিজেদের প্রথম ওয়ানডে বিশ্বকাপে খেলতে যাওয়া বাংলাদেশের মেয়েরা। 
গড়েছেন ওয়ানডে বিশ্বকাপে নিজেদের প্রথম জয়ের ইতিহাস! 
ব্যাট হাতে ২৩৪ রান করতেই একটা রেকর্ড গড়েছে বাংলাদেশ, মেয়েদের ওয়ানডেতেই সেটি ছিল ওয়ানডেতে বাংলাদেশের মেয়েদের সর্বোচ্চ স্কোর। 
রেকর্ডের দিনটা শেষ হলো ইতিহাস গড়ে। 
বাংলাদেশের রেকর্ডগড়া স্কোরের পরও সিদরা খাতুনের প্রথম ওয়ানডে শতকে পাকিস্তানের জয়ের সম্ভাবনাই বেশি ছিল। 
একটা সময় তো মাত্র ২ উইকেটেই ১৮৩ রান করে ফেলেছিল পাকিস্তান। 
কিন্তু ফাহিমা খাতুনের পাশাপাশি সালমা-জাহানারাদের দারুণ বোলিংয়ে মাত্র ৫ রানেই ৫ উইকেট পড়ে যায় পাকিস্তানের। 
শেষ পর্যন্ত পাকিস্তান অলআউট না হলেও করতে পেরেছে ৯ উইকেটে ২২৫ রান। 
৮ ওভারে ৩৮ রানে ৩ উইকেট নিয়ে ম্যাচ–সেরা ফাহিমা খাতুন।